\chapter{Requisiti e Analisi}\label{ch:requirements}
  In questo \nameCref{ch:requirements} saranno enunciati ed analizzati i requisiti del progetto realizzato per questa tesi;
  ne sarà valutata la fattibilità e verrà descritta una prima architettura logica.

  \section{Requisiti della piattaforma}
    Partendo dalle considerazioni fatte analizzando lo stato dell'arte nel \Cref{ch:motivations}, sono stati identificati diversi requisiti per la piattaforma WebProtelis.
    In particolare, l'obiettivo principale di questa tesi è progettare un sistema in grado di permettere all'utente di iniziare a utilizzare un linguaggio aggregato come Protelis richiedendo meno configurazioni possibile.
    La componente che deve interfacciarsi con l'utente, il quale si assume essere inesperto della piattaforma, dovrebbe astrarre la maggior parte della complessità e modellare esclusivamente le funzionalità che l'utente potrà utilizzare.

    \subsection{Requisiti funzionali}\label{subsec:req:fun}
      Di seguito sono riportati i requisiti funzionali del sistema, che descrivono quali funzionalità devono essere offerte dal sistema.

      \begin{description}
        \item[Nessun setup]
          Essendo orientato alla sperimentazione con il linguaggio, l'esperienza d'uso deve essere il più semplice possibile.
          In particolare, nel prototipo non deve essere necessario configurare una rete di alcun tipo per poter realizzare codice aggregato ed eseguirlo.

        \item[Protelis]
          Dei linguaggi analizzati precedentemente, il prototipo del sistema da realizzare per questa tesi deve supportare Protelis.

        \item[Modificare il programma]
          Per quanto possa essere utile avere codice di esempio già inserito nel campo di testo, l'applicazione web deve permettere all'utente di sperimentare con i costrutti del linguaggio, avendo la possibilità di scrivere il proprio codice nell'editor.
          Tale editor deve offrire per quanto possibile un'esperienza di scrittura che ricordi quella di un editor di codice desktop.

        \item[Lanciare l'esecuzione]
          L'applicazione deve permettere di lanciare il codice scritto dall'utente su una rete predeterminata di dispositivi.
          Tale rete deve essere trasparente all'utente.

        \item[Visualizzare l'esecuzione]
          L'applicazione deve permettere di osservare graficamente il progresso dell'esecuzione del codice scritto dall'utente.

        % \item[Terminare l'esecuzione] % TODO
        %   Tramite un apposito controllo, l'interfaccia dell'applicazione deve permettere di terminare l'esecuzione della simulazione.
      \end{description}

      \begin{figure}[htbp]
        \centering
        \includegraphics[width=.6\textwidth]{res/uml/use-cases-frontend.eps}%
        \caption{Il diagramma UML rappresenta i casi d'uso principali dell'interfaccia}%
        \label{fig:uml-use-case}
      \end{figure}

    \subsection{Requisiti non funzionali}\label{subsec:req:non-fun}
      Di seguito sono riportati i requisiti non funzionali che descrivono le proprietà non comportamentali che il sistema deve possedere.

      \begin{description}
        \item[Single-Page Application]
          Dal punto di vista dell'utente, l'applicativo web deve presentarsi come una singola pagina, permettendogli di gestire tutte le interazioni in un unico luogo.

        \item[Efficienza]
          L'esecuzione non deve appesantire il dispositivo client su cui esegue.
          Deve sfruttare in modo efficace le risorse messe a disposizione dalla macchina dell'utente.

        \item[Responsive, ma desktop-first]
          L'applicazione ha come destinazione d'uso il desktop, dunque non è necessaria un'interfaccia \emph{mobile-first}.
          È comunque necessario che il layout della pagina sia \emph{responsive}, ossia possa adattarsi a schermi di differenti misure e proporzioni.

        \item[Compatibilità con i browser]
          Il sistema dovrebbe essere supportato da quante più piattaforme browser possibile, con particolare attenzione a quelli più usati.
      \end{description}

  \section{Analisi dei requisiti e vincoli di fattibilità}

    L'applicazione web delineata dai requisiti non richiede strettamente la presenza di un server di appoggio:
    potenzialmente, come è stato visto anche nelle~\Cref{sec:web-architecture,subsec:online-ide}, le tecnologie sono sufficientemente mature
    da permettere la realizzazione di un ambiente in grado di modificare ed eseguire codice interamente all'interno della sandbox di un browser.
    In questo caso specifico, però, si è ritenuta imprescindibile la presenza di un esecutore remoto esterno.
    Infatti, come è stato più volte sottolineato nella~\Cref{part:background}, il linguaggio Protelis si appoggia alla piattaforma JVM per la sua esecuzione.
    Al momento della scrittura, l'unico supporto da parte delle tecnologie browser per Java ritenuto stabile era dato dal plugin per le Applet API\@.
    Tale plugin è stato deprecato da alcuni anni~\cite{jep289}, in concomitanza con il rilascio di Java 9;
    la quasi totalità dei browser ne ha ormai dismesso la compatibilità o lo farà a breve.
    Poiché il supporto ai browser più recenti e utilizzati è un requisito fondamentale, realizzare un esecutore per Protelis client-side è, al momento, impraticabile.

    Risulta dunque necessario distinguere i requisiti per il server esecutore dai requisiti dell'applicazione front-end che svolgerà il ruolo di client.

    \subsection{Requisiti del client}

      La componente client mantiene i requisiti funzionali già delineati ed analizzati nella~\Cref{subsec:req:fun}.
      Anche i requisiti non funzionali delineati nella~\Cref{subsec:req:non-fun} rimangono validi, ma viene aggiunto un ulteriore requisito.

      \begin{description}
        \item[Agnostico rispetto al backend]
          La rete dispositivi a cui si collega per l'esecuzione deve poter essere reale o virtuale senza che questo influenzi l'esperienza utente con il frontend.
          Le tecnologie utilizzate per l'implementazione del backend devono essere trasparenti al client.
      \end{description}

    \subsection{Requisiti del server}
      La componente server di questo progetto non deve interfacciarsi direttamente con l'utente, bensì fornire delle API generiche per l'esecuzione di codice Protelis proveniente dal client.

      Per questa entità, sono stati individuati i seguenti requisiti:

      \begin{description}
        \item[Esecuzione di codice Protelis]
          Il server deve poter eseguire codice Protelis ricevuto tramite le proprie API esposte in rete.
          In particolare, il server deve essere in grado di generare reti simulate di dispositivi su cui eseguire il codice \emph{on-demand}.

        \item[Supporto a più esecuzioni contemporanee]
          Il server deve permettere a più utenti di lavorare con il sistema contemporaneamente.
          In particolare, deve essere in grado di gestire più simulazioni, ciascuna distinta dalle altre e associata al client che l'ha richiesta.

        \item[Mantenimento della connessione]
          Il server deve essere in grado di mantenere una connessione bidirezionale stabile con ciascun client, in modo da permettere al client di ottenere aggiornamenti sullo stato dell'esecuzione.
      \end{description}

      Per quanto riguarda i requisiti non funzionali, sono state delineate le seguenti proprietà:

      \begin{description}
        \item[Scalabilità]
          Il sistema deve essere aperto alla possibilità di essere scalato efficacemente.
          In particolare, non è necessario che il prototipo sia in grado di scalare autonomamente, ma deve permettere l'introduzione di un eventuale orchestratore senza particolare difficoltà.

        \item[Protocollo di connessione efficiente]
          Il server deve esporre le proprie API tramite un protocollo efficiente dal punto di vista delle performance, non andando a limitare in modo sensibile la velocità con cui il frontend viene informato dei progressi dell'esecuzione.
          Inoltre, tali API dovrebbero permettere di sostituire lo standard di comunicazione senza la necessità di effettuare modifiche notevoli nel motore.

        \item[Compatibilità con i browser]
          Il protocollo di comunicazione utilizzato dal prototipo dovrebbe essere supportato da quante più piattaforme possibile (sia dal punto di vista dei browser che del server).
      \end{description}

  \section{Architettura logica}\label{sec:arch-logica}

  Una volta terminata l'analisi dei requisiti e del problema, è possibile delineare un'architettura logica che possa essere un punto di partenza per la fase di progettazione, descritta nel~\Cref{ch:project}.
  In particolare, la piattaforma da realizzare appare come un sistema software distribuito con struttura client-server composta da due entità principali:
  un'interfaccia Single-Page accessibile tramite browser permette all'utente di avere accesso alle API di un server che nascondono completamente tutta la complessità di configurazione della rete (reale o simulata), permettendo l'esecuzione del codice e il monitoring remoto.
